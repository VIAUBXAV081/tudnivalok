# Gépi látás labor

Itt található a gépi látás labor leírása.

**Az alapfeladat**

A feladat Kaggle-ről egy tetszőleges dataset választása és egy notebook kidolgozása az előadás anyag végén bemutatotthoz hasonlóan. Ez a minta notebook megtalálható a tárgy github repo-jában a ComputerVision mappában.

**Az extra feladat**

Az extra feladat (ami a megajánlott jegyhez járulhat hozzá) választható: Pytorch-ban a QAT (quantization aware training) kipróbálása, vagy a Tensorflow alapú megoldás szintén notebook-os elkészítése, vagy a készített meogldás integrálása egy mobilos környezetbe és erről videó készítése. A második esethez minta a ComputerVision/link_for_zip_examples.txt-ben megjelölt zip fájl "ami" mappájában van tf.py néven.

**Beadási információ**

Lényeges, hogy az egyes vizualizációk és print-elt szövegek is a beadás részét képezik (confusion matrix, tanulási görbe, precision, recall, stb.). Így a beadott notebook-ból ezek ne legyenek törölve. (Tehát alapból egy notebook a beadandó.) Ennek a neve legyen olyan, hogy tartalmazza a nevet, neptun kódot. Formátum: Pelda_Peter_ABC123.ipynb

**Beadási információ az extra feladathoz.**

Az extra feladat 1. verziójának választása esetén lehet folytatólagosan dolgozni az alap notebook-ba. (Tehát ekkor csak egy notebook kerül beadásra.)

A 2. verzió készíthető egy új notebook-ba. (Tehát ekkor összesen két notebook kerül beadásra.)

Az extra feladat 3. verziójának választása esetén pedig elhelyezendő egy link az alap notebook-ban, ami a videóra mutat. (Tehát ekkor egy notebook kerül beadásra a végén egy linkkel.)

_Bármilyen kérdést tegyetek fel bátran a Teams csoportban, hogy tanulhassunk egymás kérdéseiből!_
